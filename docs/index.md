---
layout: default
title: Project OpenZaak Samenwerken
nav_order: 0
---

# OpenZaak Samenwerken

## Inleiding

Het project OpenZaak Samenwerken is gericht op het documenteren en gestructureerd verbeteren van de samenwerking tussen de verschillende partijen rondom de [OpenZaak codebase](https://github.com/open-zaak/open-zaak).

Daarbij richten we ons op het introduceren en verbeteren van processen, documenten, rituelen, etc. voor betere samenwerking.

## Inhoud

Hieronder vind je verschillende verslagen met de bevindingen van de pilot, in chronologische volgorde. 
Onder projectdocumentatie vind je het oorspronkelijke projectplan en een overzicht van de deliverables (deliverable tracker).

## Context voor de pilot

De G4-steden werken aan een reeks open source-componenten die gezamenlijk kunnen worden ingezet als platform op basis van *zaakgericht werken*. Op termijn wil de G4 hiervoor een professioneel en uniform kader definiëren voor beheer en governance.

Met dit doel is een pilot gestart rondom OpenZaak, met de nadruk op:
* governance en beheer van OpenZaak  
* het codereviewproces voor bestaande en nieuwe bijdragen  

De ambitie is om samen met de bestaande gemeenschap het volgende verder te verfijnen en te documenteren:
* governance en beheer van OpenZaak (inclusief codebase-gerelateerde standaarden, werkafspraken en best practices, bijvoorbeeld via een governance file, contributor guidelines, enz.)  
* het codereviewproces voor bestaande en nieuwe bijdragen aan OpenZaak (inclusief codebase stewardship)  
* het implementeren, testen en verbeteren van dit governance- en reviewproces in de praktijk  
* het expliciet maken van hoe het bovenstaande structureel beheerd zal worden  

Het doel is dit op een breed toepasbare manier te doen en met een zodanig kwaliteitsniveau dat de gedocumenteerde werkwijzen en normen herbruikbaar zijn:
* voor andere componenten  
* door andere gemeenten of overheden  
* door potentiële nieuwe leveranciers  

Deze pilot richt zich nadrukkelijk **niet** op:
* de centrale regie die in de toekomst zal worden ingericht,  
* de VNG-standaard, of  
* de wijze waarop nieuwe leveranciers en gemeenten zich formeel bij de samenwerking kunnen aansluiten.  